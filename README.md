# 220220_Valasia_Dodulu_ADA2105
ΙΟΝΙΟ ΠΑΝΕΠΙΣΤΗΜΙΟ ΣΧΟΛΗ ΜΟΥΣΙΚΩΝ ΚΑΙ ΟΠΤΙΚΟΑΚΟΥΣΤΙΚΩΝ ΣΠΟΥΔΩΝ

ΤΜΗΜΑ ΤΕΧΝΩΝ HΧΟΥ ΚΑΙ ΕΙΚΟΝΑΣ

ΠΜΣ: ΟΠΤΙΚΟΑΚΟΥΣΤΙΚΕΣ ΤΕΧΝΕΣ ΣΤΗΝ ΨΗΦΙΑΚΗ ΕΠΟΧΗ

ΕΡΕΥΝΗΤΙΚΗ ΕΡΓΑΣΙΑ

ΝΤΟΝΤΟΥΛΟΥ ΒΑΛΑΣΙΑ ΑΜ: ADA2105

ΦΛΑΜΕΝΚΟ ΚΑΙ ΡΕΜΠΕΤΙΚΟ.

ΑΠΟ ΤΟ ΠΕΡΙΘΩΡΙΟ ΣΤΗ ΔΙΑΜΟΡΦΩΣΗ ΜΙΑΣ ΝΕΑΣ ΠΟΛΙΤΙΣΜΙΚΗΣ ΤΑΥΤΟΤΗΤΑΣ.

ΣΥΓΚΡΙΣΕΙΣ ΚΑΙ ΟΜ0ΙΟΤΗΤΕΣ

ΔΙΑΔΡΑΣΤΙΚΟΣ ΗΧΗΤΙΚΟΣ ΣΧΕΔΙΑΣΜΟΣ

ΕΠΙΒΛΕΠΩΝ ΚΑΘΗΓΗΤΗΣ: ΙΩΑΝΝΗΣ ΖΑΝΝΟΣ

ΚΕΡΚΥΡΑ 2022

ΠΕΡΙΕΧΟΜΕΝΑ

ΕΙΣΑΓΩΓΗ

Κεφάλαιο 1ο. Συνοπτική παρουσίαση του μουσικού είδους ρεμπέτικου

1.1 Ιστορικό κοινωνικό πλαίσιο, επιρροές

1.2 Χρονολογικές Περίοδοι, θεματολογία, χώροι διεξαγωγής

1.3 Όργανα, Μουσικολογικά-Μορφολογικά χαρακτηριστικά, Εκφραστές

Κεφάλαιο 2ο. Συνοπτική παρουσίαση του μουσικού είδους φλαμένκο

2.1 Ιστορικό κοινωνικό πλαίσιο, χρονολογικές περίοδοι, εκφραστές

2.2 Μουσικολογικά-Μορφολογικά χαρακτηριστικά, επιρροές

2.3 Χώροι Διεξαγωγής, Θεματολογία

Κεφάλαιο 3ο. Ομοιότητες των δύο μουσικών ειδών: Φλαμένκο και Ρεμπέτικο

ΕΠΙΛΟΓΟΣ

ΒΙΒΛΙΟΓΡΑΦΙΑ

**ΕΙΣΑΓΩΓΗ**

Κατά τον 19ο με 20ο αιώνα, γεωγραφικά πραγματοποιήθηκαν πολλές ανακατατάξεις πληθυσμών ανά τον κόσμο, λόγω των κοινωνικοπολιτικών συνθηκών. 
Αμέτρητοι ήταν οι άνθρωποι που υπήρξαν πρόσφυγες, μετανάστες ή και νομάδες. Μαζί τους κουβαλούσαν τον πλούτο του πολιτισμού από το μέρος το οποίο προέρχονταν,
μαζί με την κουλτούρα τη γλώσσα την ιστορία τους, και τα προσωπικά τους βιώματα. 
Οι νέοι προορισμοί, αποτέλεσαν το χώμα στο οποίο άνθισε το μωσαϊκό των προσμείξεων διαφορετικών πολιτισμών, καθώς συντέλεσαν στη δημιουργία μιας νέας πολιτισμικής ταυτότητας.
Η φτώχεια, οι κακουχίες, η σκληρή ζωή, ο αγώνας για επιβίωση, η περιθωριοποίηση, αλλά και η πάλη για αποδοχή και αναγνώριση στον καινούριο τόπο, αποτυπώθηκαν στην μουσική, 
που αποτελεί πλέον άυλη πολιτισμική κληρονομιά.

Έτσι στην περίπτωση των μουσικών ειδών φλαμένκο και ρεμπέτικου, αν και άνθισαν σε διαφορετικούς τόπους με διαφορετικά μουσικά ακούσματα, 
υπάρχουν πολλές ομοιότητες λόγω της παρόμοιας ιστορίας που τα χαρακτηρίζει, οι οποίες πρόκειται να απαριθμηθούν παρακάτω.

Η ενασχόλησή μου με το ρεμπέτικο, αλλά και η μουσική μου εμπλοκή και συνύπαρξη με τους τσιγγάνους της Ανδαλουσίας, 
έφερε στο φως πολλές ομοιότητες στα δύο αυτά είδη, στην ιστορικότητά τους, άρα και στη θεματολογία τους, 
αλλά και την αμεσότητα να εκπέμπουν την αλήθεια και τη φωνή του εκάστοτε λαού.

**Κεφάλαιο 1ο. Συνοπτική παρουσίαση του μουσικού είδους ρεμπέτικο**

**1.1 Ιστορικό κοινωνικό πλαίσιο, επιρροές**

Με την Μικρασιατική καταστροφή του 1922, λόγω της ανταλλαγής πληθυσμού, εγκαθίστανται Έλληνες μουσικοί,
οργανοπαίκτες και τραγουδιστές από την ευρύτερη περιοχή της Μικράς Ασίας, στα αστικά κέντρα κυρίως της Ελλάδας, αλλά και σε όλη τη χώρα. 
Αυτοί οι άνθρωποι ήταν αρκετά σπουδαγμένοι στη μουσική λόγω του αυξημένου επιπέδου γνώσεων που τους παρεχόταν στους τοπικούς φορείς μουσικής παιδείας
όπως για παράδειγμα τα ωδεία.

Εκτός του αυξημένου επιπέδου γνώσεων, οι βιωματικές και ακουστικές τους εμπειρίες πάνω στην Ελληνική και Οθωμανική μουσική παράδοση, 
καθώς και η συνεύρεσή τους με αντίστοιχου επιπέδου μουσικούς στην Αθήνα μα κυρίως στον Πειραιά, αποτέλεσαν την πρώτη ύλη,
ώστε να συσταθεί το μουσικό είδος που ακούει στο όνομα ρεμπέτικο. Έπειτα κατά την εποχή του Μεσοπολέμου, μια δύσκολη περίοδο, 
παρατηρούνται για τους ρεμπέτες οικονομική αδυναμία κακή σχέση με τις αστυνομικές αρχές λόγω παρανομίας. Η ιστορία συνεχίζεται με πόλεμο, κατοχή, 
και η μουσική επηρεάζεται μέσω της εισόδου νέων μουσικών ακουσμάτων από τον κινηματογράφο. Το αλβανικό μέτωπο, οι κακουχίες, η πείνα της κατοχής κατέβαλαν τη ζωή των Ελλήνων 
και επομένως κάτι που δεν άφησε ανεπηρέαστο τα τραγούδια τους, είτε σε αντίσταση είτε με επαναστατικό περιεχόμενο, ώστε να παρέχει παρηγοριά και δύναμη.

**1.2 Χρονολογικές Περίοδοι, θεματολογία, χώροι διεξαγωγής**

Αν και τα χρονολογικά του όρια δεν είναι σαφή, το είδος αυτό χωρίζεται σε τρεις περιόδους σύμφωνα με τα μουσικά γνωρίσματα, 
τα όργανα της ορχήστρας, τους τρόπους σύνθεσης που χρησιμοποιούσαν οι συνθέτες του, τα μακάμ /δρόμους αλλά και σε περαιτέρω χαρακτηριστικά που σχετίζονται με τα παραπάνω.

Έτσι η πρώτη περίοδος (1922-1932) είναι το Ρεμπέτικο Σμυρναίικο στυλ, ονομασία που πήρε από τους πολλούς Σμυρνιούς μουσικούς αλλά και την έντονη επιρροή από το μουσικό ύφος 
που υπήρχε στο καφέ αμάν.

Κατά τη δεύτερη περίοδο (1932-1943) αυτή των μπουζουκομπαγλαμάδων, γνωστή και ως κλασική περίοδος του ρεμπέτικου είδους, όπου το τραγούδι αποκτά αυτονομία 
ως προς τα χαρακτηριστικά του και το ύφος του. Οι συνθήκες που ζούσαν τότε οι άνθρωποι, την εποχή του μεσοπολέμου οδηγούσε πολλούς από αυτούς στο περιθώριο 
(χασισοποτεία, ναρκωτικά, αλκοόλ κλπ.) Λόγω της υπερβολικής χρήσης μάλιστα αυτών των ουσιών υπήρξε ειδική κατηγορία τραγουδιών που σύμφωνα με τον Ηλία Πετρόπουλο ονομάστηκαν
χασικλίδικα. Βασικός τόπος διεξαγωγής ήταν οι τεκέδες. Η θεματολογία επικεντρώνεται σε θέματα περί φυλακής, ουσιών, της &quot;μαγκιάς&quot;.

Η τρίτη περίοδος (1943-1956), που ο Ηλίας Πετρόπουλος κατέγραψε ως Λαϊκή Περίοδο, εμφανίζεται η σταδιακή αλλαγή του είδους προς το σύγχρονο ελληνικό τραγούδι. 
Αρχίζει να μεταμορφώνεται σε αρχοντορεμπέτικο τραγούδι καθώς βγαίνει από τους τεκέδες, και εισχωρεί σε κέντρα διασκέδασης, που σύμφωνα με τον Στάθη Gauntlett χρησιμοποιείται 
αυτός ο όρος για τα τυποποιημένα εμπορικά ψευτορεμπέτικα.

Παράλληλα, λόγω του μεγάλου κινήματος μετανάστευσης Ελλήνων στην Αμερική στις αρχές του 20ού αιώνα, που μεταφέρουν μαζί και τη μουσική τους παράδοση, 
διαμορφώνεται το Ρεμπέτικο της Αμερικής.

**1.3 Όργανα, Μουσικολογικά-Μορφολογικά χαρακτηριστικά, Εκφραστές**

Κατά την πρώτη περίοδο εμφανίζονται ασυγκέραστα όργανα (βιολί, λαούτο, σαντούρι, κλαρίνο, ούτι, ταμπουράς, κιθάρα ταραμπούκα, καθώς επίσης πλαισιονόταν από φωνή
και συνήθως γυναικεία ή και χορεύτριες. Ήταν χαρακτηριστική η πολυπολιτισμική διάταξη, που αν και οι πλειονότητα ήταν Έλληνες, συχνά υπήρχαν Ρουμάνοι, Αρμένιοι, Τούρκοι, Σλάβοι,
Εβραίοι. Υπήρχε ευρύ ρεπερτόριο, από δημοτικά τραγούδια της υπαίθρου, έως και ευρωπαϊκά, τουρκικά, αράβικα αλλά και συνθετών της εποχής.

Οι μουσικοί δρόμοι είναι όμοιοι με την Οθωμανική αλλά και τη Ελληνική παραδοσιακή μουσική. Δομικά είναι κυρίαρχο το ταξίμι και ο μανές, δηλαδή ο αυτοσχεδιασμός με το όργανο
ή τη φωνή αντίστοιχα.

Όσον αφορά τη ρυθμολογία και το χορό, όλα είναι συνδεδεμένα με το παρελθόν, συγκεκριμένα πατάνε σε ρυθμούς όπως ζεϊμπέκικος, σέρβικο, καρσιλαμάς, τσιφτετέλι 
αλλά και άλλοι ρυθμοί του Ελλαδικού χώρου

Επίσης όσο αφορά το παίξιμο και το τραγούδισμα είναι πλούσιο σε γυρίσματα και τσακίσματα.

Κατά την κλασική περίοδο, πρωταγωνιστικό ρόλο παίζει το μπουζούκι, αλλά και άλλα συγκερασμένα όργανα όπως κιθάρα, μπαγλαμάς, ακκορντεόν και το ρεμπέτικο αποκτά πιο δωρικό ύφος,
με έντονο το αίσθημα της χαρμολύπης λόγω των συνθηκών διαβίωσης. Βασικοί του εκφραστές ο Μ.Βαμβακάρης, Α.Δελιάς, Σ.Παγιουμτζής, Γ.Μπάτης, Σ.Περπινιάδης και άλλοι πολλοί. 
Υπήρξε Μεταξική λογοκρισία, με αποτέλεσμα τραγούδια με πολιτικό περιεχόμενο που δεν έβρισκε σύμφωνο το καθεστώς, ή θεματολογία σχετική με απαγορευμένες ουσίες δεν εκδιδόταν. 
Ακόμα και τα μακάμ απαγορεύτηκαν λόγω του ανατολίτικου στοιχείου τους. Λόγω της συγκεκριμένης αλλαγής εμφανίζονται λιγότερο οι αμανέδες και τα ταξίμια.

Κατά την Λαϊκή Περίοδο, καθιερώνονται τα όργανα της προηγούμενης, με τη διαφορά ότι το μπουζούκι γίνεται τετράχορδο στη θέση του τρίχορδου, και ως νέα προσθήκη το πιάνο και 
κάποιες φορές το κόντρα-μπάσο. Βασικοί του εκφραστές οι Β.Τσιτσάνης, Μ.Χιώτης, Γ.Παπαϊωάννου, Α.Καλδάρας, Γ.Μητσάκης κ.α. 
Η θεματολογία αποκτά αντιστασιακό και επαναστατικό χαρακτήρα λόγω των ιστορικών συνθηκών.
Οι μουσικοί δρόμοι περνάν από λογοκρισία και τα μικρομόρια δεν χρησιμοποιούνται πια. Οι ρυθμοί παραμένουν ίδιοι, ενώ σε κάποιες περιπτώσεις γίνονται πιο γρήγοροι. 
Το ταξίμι και ο αμανές γίνονται σπανιότερα μέσα στα τραγούδια.

**Κεφάλαιο 2ο. Συνοπτική παρουσίαση του μουσικού είδους φλαμένκο**

**2.1 Ιστορικό κοινωνικό πλαίσιο, χρονολογικές περίοδοι, εκφραστές**

Το φλαμένκο αφορά ένα είδος μουσικής και χορού, που άρχισε να εμφανίζεται κατά τον 19ο αιώνα.

Η μαυριτανική Ανδαλουσία που θεωρείται η γενέτειρα του φλαμένκο, ήταν η πλουσιότερη και πολυπληθέστερη περιοχή της Ισπανίας, καθώς η οικονομία της τροφοδοτούνταν από το εμπόριο,
τη γεωργία αλλά και την παραγωγή κλωστοϋφαντουργικών προϊόντων. Η πολιτιστική ζωή ήταν αναμφισβήτητα η πιο κοσμοπολίτικη στην Ευρώπη, συνθέτοντας ένα μωσαϊκό αραβικών,χριστιανικών
και εβραϊκών κοινοτήτων, που συνυπήρχαν αρμονικά. Το φλαμένκο ενσαρκώνει και αντιπροσωπεύει αυτή τη σύνθετη, πολύπλευρη ανδαλουσιανή ταυτότητα,
σε έναν τόπο αντιφάσεων που περιλαμβάνει και την κουλτούρα των Gitano/Roma. Η κοινότητα Gitano έθεσε τα θεμέλια για αυτό που σήμερα αποκαλούμε φλαμένκο, 
συγχωνεύοντας όλα τα στοιχεία των διαφορετικών εθνοτήτων που συνυπήρχαν. Οι Ρομά είναι μια ομάδα ανθρώπων που μετανάστευσαν στην Ανδαλουσία μέσω της Ευρώπης και της Βόρειας Αφρικής. 
Είναι μια κουλτούρα που βρίσκει τις ρίζες της στη βορειοδυτική περιοχή της Ινδίας.

Μία εκδοχή για την προέλευση του όρου φλαμένκο, προέρχεται από τα αραβικά, συγκεκριμένα από το fellah-mengu, που αναφέρεται στους «αγρότες δίχως γη». 
Αφορά την ιστορική περίοδο κατά την οποία οι Χριστιανοί Βασιλείς ανακατέκτησαν την Ισπανία από τους Μουσουλμάνους. Το γεγονός αυτό φανερώνει την πρόσμειξη των πολιτισμών μουσουλμάνων και τσιγγάνων, 
καθώς την εποχή του διατάγματος απέλασης του Φελίπε Γ&#39;, στο οποίο οι Μαυριτανοί αγρότες απογυμνώθηκαν από τα εδάφη τους, πολλοί από αυτούς αναζήτησαν καταφύγιο σε πληθυσμούς
τσιγγάνων, σχηματίζοντας κοινότητες που χαρακτηρίζονταν από την κοινωνική περιθωριοποίηση.

Το φλαμένκο είναι μια τέχνη προφορικής μετάδοσης, που κατά το πέρασμα των χρόνων έχει διατηρηθεί, από μεγάλες τσιγγάνικες δυναστείες της Κάτω Ανδαλουσίας, 
και μεταδίδεται από γενιά σε γενιά στην οικογένεια και τη γειτονιά.

Ενώ πέρασε από περιθωριοποίηση από τη συντηρητική άρχουσα τάξη, το 1850-1910 θεωρείται η Χρυσή Εποχή του Φλαμένκο, χάνοντας την κακή του φήμη ενώ γίνονται παραστάσεις 
από επαγγελματίες, και η τεχνική του αρτιότητα κερδίζει κοινό από πλουσιότερα κοινωνικά στρώματα.

Κατά τη δικτατορία του Φράνκο (1936-1973) κυνηγήθηκαν οι μειονότητες, και 85% των Τσιγγάνων βρήκαν το θάνατο σε ναζιστικά στρατόπεδα συγκέντρωσης.

**2.2 Μουσικολογικά-Μορφολογικά χαρακτηριστικά, επιρροές**

Το Φλαμένκο, μουσικά έχει ως πρόγονο το cante jonto ήδη από τον 17ο αιώνα, δηλαδή το τραγούδι των Τσιγγάνων της Ανδαλουσίας, μια ανδρική φωνή χωρίς κάποια συνοδεία. 
Στη συνέχεια προστέθηκαν η κιθάρα και ο χορός. Ο Blas Infante, από την πλευρά του, στο βιβλίο του Origins of flamenco and Secrets of cante jondo παραθέτει επίσης τη μελέτη
του Falla, τονίζοντας τη βυζαντινή και τη μαυριτανική επιρροή στο τελικό άκουσμα του φλαμένκο. Ωστόσο, είναι πολύ πιο συγκεκριμένος στην εξήγηση της προέλευσης αυτής της τέχνης
και τη συσχετίζει με το πολιτισμικό μείγμα μεταξύ Μουσουλμάνων και Τσιγγάνων (Infante, 1929-1933 / 2010). Κατά τη Χρυσή Εποχή οι κιθαρίστες επηρεάζονται από την κλασική μουσική
την οποία και ενσωματώνουν στην παραδοσιακή. Πολύ αργότερα βγαίνοντας το φλαμένκο εκτός συνόρων, επηρεάζεται από τη μουσική της Λατινικής Αμερικής, της Κούβας και της τζαζ, 
ενώ προστίθενται νέα όργανα το φλάουτο, το σαξόφωνο, τα κρουστά και το μπάσο.

Δομικά μέσα στο τραγούδι, οι στροφές έχουν τη δική τους αυτονομία εκφράζονταςστο περιεχόμενό τους ένα συναίσθημα, μια διάθεση ή μια στιγμή πολύ συγκεκριμένη. 
Στα τραγούδια του φλαμένκο σπάνιαυπάρχουν ολοκληρωμένες ιστορίες, από την αρχή μέχρι το τέλος, όπως σε ένα οποιοδήποτε τραγούδι. 
Κάθε στροφή συνήθως αποτελεί μια αντανάκλαση ή μια μεμονομένη μνήμη. Για αυτό τον πρακτικό λόγο, δεν περιλαμβάνονται χορωδιακά μέρη στο παραδοσιακό τραγούδι, 
καθώς θεματικά δεν επαναλαμβάνεται κάτι. Ωστόσο, ένα από τα χαρακτηριστικά του που ονομάζεται «nuevo flamenco», δηλαδή σύγχρονο φλαμένκο ή και «flamenquito», 
είναι ακριβώς αυτή η αναζήτηση της επανάληψης ενός ρεφραίν που θα τραγουδιέται από παραπάνω από μια φωνή.

Το μουσικό αυτό είδος, απαρτίζεται από μία μεγάλη γκάμα ρυθμών, αποκαλούμενοι ως palos, απαριθμούνται πάνω από 50. 
Κατηγοριοποιείται με βάση τους ρυθμούς αυτούς, την αλληλουχία των συγχορδιών, το ύφος και τη μορφή των στροφών, τη γεωγραφική περιοχή από την οποία προέρχονται, 
καθώς επίσης την ύπαρξη ή όχι χορού ή τραγουδιού. Τα περισσότερα palos χορεύονται σε μορφή σόλο.

**2.3 Χώροι Διεξαγωγής, Θεματολογία**

Από τη σκληρή δουλειά στα χωράφια και τις άγρυπνες νύχτες τραγουδώντας για τις νέες στα παράθυρα, οι φλαμένκοι πήγαν στα Ταμπλάο όπως ονομάζουν τους χώρους διεξαγωγής του φλαμένκο, 
τα cafes cantantes τα καλοκαιρινά φεστιβάλ, φτάνοντας έπειτα και στα μεγάλα θέατρα. 
Οι επαγγελματίες της τέχνης αυτής σήμερα, απολαμβάνουν μεγαλύτερη κοινωνική αποδοχή και αναγνώριση από ποτέ, όμως καθώς πρόκειται για μια προφορική παράδοση, 
πολλά πράγματα στην πορεία έχουν χαθεί. Στους στίχους φλαμένκο υπάρχει ένα ίχνος εξέγερσης, το αποτέλεσμα από τις διώξεις και τη περιθωριοποίηση.
Η Πολιτοφυλακή και η Δικαιοσύνη εμφανίζονται πάντα απειλητικοί παράγοντες για τα τραγούδια που έχουν σα θέμα τους τη βία, τον έρωτα δίχως κοινωνικές συμβάσεις, τη φυλακή κ.α. 
Τα τραγούδια των ανθρακορύχωνκατήγγειλαν πάντα την εργατική εκμετάλλευση στους λάκκους.

**Κεφάλαιο 3ο. Ομοιότητες των δύο μουσικών ειδών: Φλαμένκο και Ρεμπέτικο**

**3.1 Ετυμολογία μουσικών όρων**

Υπάρχουν διάφορες εκδοχές γύρω από τις ερμηνείες που δίνονται στους μουσικούς όρους φλαμένκο και ρεμπέτικο. Στην περίπτωση του ρεμπέτικου,
ο όρος ενδέχεται να προέρχεται από τον τούρκικο όρο &quot;ρεμπέτ ακέρ&quot; δηλαδή &quot;εκτός νόμου&quot;, ενώ του φλαμένκο από τον αραβικό όρο &#39;fellah-mengu&#39;, 
που αναφέρεται στους «αγρότες δίχως γη». Και στις δύο περιπτώσεις υποδηλώνεται ένας αντισυμβατικός ή και ανορθόδοξος τρόπος ζωής που έχει περισσότερα κοινά στοιχεία με αυτόν του περιθωρίου.

Αυτές οι ερμηνείες, παράλληλα υποδηλώνουν και την πρόσμειξη πολιτισμών που φανερώνεται μέσα από τους ίδιους τους όρους, μουσουλμάνων με χριστιανών και στις δύο περιπτώσεις,
ενώ η παρακάτω ερμηνεία υποδηλώνει την πρόσμειξη με τους τσιγγάνους.

Μια άλλη τοποθέτηση, του ποιητή Félix Grande, που επικεντρώθηκε σε άρθρο του συγγραφέα, δημοσιογράφου και φλαμενκολόγου Andrés Salom, από το Πανεπιστήμιο της Μούρθια,
εντοπίζει μια σχέση μεταξύ των τσιγγάνων βέλγικης καταγωγής και του όρου φλαμένκο. Ο ποιητής επισημαίνει ότι οι τσιγγάνοι, «για λόγους καθαρού ρατσισμού»,
ζούσαν στα λεγόμενα σπίτια των τσιγγάνων, συνήθως σε περιοχές των τότε προαστίων των πόλεων της Ανδαλουσίας όπως η Γρανάδα ή η Σεβίλλη, από τις οποίες δεν τους επιτρεπόταν
να φύγουν μετά το ηλιοβασίλεμα. Ωστόσο, ο Grande βεβαιώνει ότι κατά τη διάρκεια της βασιλείας των δύο τελευταίων Φελίπε της Αυστρίας, 
προσφέρθηκε η δυνατότητα στους άνδρες τσιγγάνους να πάνε να πολεμήσουν με τους Tercios της Φλάνδρας για να υπερασπιστούν την κυριαρχία της ισπανικής μοναρχίας.
Όσοι κατάφεραν να επιστρέψουν πήραν άδεια να κυκλοφορούν ελεύθερα. Ήταν γνωστοί, σύμφωνα με αυτή τη θεωρία, ως Τσιγγάνοι της Φλάνδρας, όρος που αργότερα έγινε απλά φλαμένκο. 
Αυτό το γεγονός θα μπορούσε να ήταν το έναυσμα ότι, μετά την άρση του βέτο στην ελεύθερη κυκλοφορία αυτών των ανθρώπων από τον Κάρλος Γ&#39;, 
η εκλαΐκευση του όρου φλαμένκο είχε ήδη εμποτίσει ολόκληρο τον πληθυσμό των τσιγγάνων.

**3.2**  **Cafes cantantes – Cafes Aman**

Το φλαμένκο μπήκε σε πολλά cafes cantantes, κατά τη λεγόμενη Χρυσή Εποχή του Φλαμένκο,όπου δίνονταν μουσικές παραστάσεις, έχοντας χάσει την κακή του φήμη που είχε, 
ενώ κέρδιζε θαυμαστές από τις πλούσιες και πιο μορφωμένες κοινωνικές τάξεις.

Κάτι αντίστοιχο δηλαδή με τα καφέ αμάν στη Σμύρνη, όπου άνθρωποι από διαφορετικούς πολιτισμούς και με διαφορετικές γλώσσες, έσμιγαν τις μουσικές τους. 
Το κύριο εκφραστικό τους μέσο, διακρινόταν από τον αυτοσχεδιασμό στη φωνή και τα όργανα, κάτι που χαρακτηρίζει κατεξοχήν και το μουσικό είδος φλαμένκο.

**3.3**  **Λογοκρισία και Περιθωριοποίηση και ίχνος εξέγερσης**

Το Φλαμένκο δεν ήταν πάντα αποδεκτό από την συντηρητική άρχουσα τάξη, ίσως εξαιτίας του περιεχομένου των τραγουδιών του, τα οποία είχαν σαν θέμα τους τη βία,
τον έρωτα δίχως κοινωνικές συμβάσεις, τη φυλακή και πολλά άλλα. Όπως ακριβώς δηλαδή και στο ρεμπέτικο που λόγω του αντισυμβατικού του στίχου, με αναφορά σε απαγορευμένες ουσίες
ή και με τον επαναστατικό χροιά προς την άρχουσα τάξη, και άλλα, πέρασε από λογοκρισία επί δικτατορίας στην Ελλάδα.

Επομένως και τα δύο είδη, γεννήθηκαν στο καταφύγιο κοινωνικών γκέτο και οικονομικά πολύ μειονεκτούντων τάξεων. 
Το φλαμένκο, εδραιώθηκε ως είδος που έχει παλέψει ενάντια στο στίγμα ενός δικτατορικού καθεστώτος που υπέταξε την Ισπανία για σχεδόν σαράντα χρόνια.

Η περιθωριοποίηση φαίνεται να ένωσε τους τσιγγάνους με τους μουσουλμάνους, αφού πολλοί μουσουλμάνοι, μετά το διάταγμα εκδίωξης από την Ισπανία που εκδόθηκε από τον Φελίπε Γ&#39;
στις αρχές του 17ου αιώνα, παρέμειναν στη χώρα, παραιτούμενοι ή κρυμμένοι, δεδομένου ότι, μεταξύ άλλων, ήταν οι κύριοι υπεύθυνοι για την καλλιέργεια των εδαφών στην Ανδαλουσία. Για το λόγο αυτό, υπάρχει η θεωρία γύρω από τη σχέση μεταξύ τσιγγάνων και μουσουλμάνων που, ενωμένοι στην περιθωποίησή τους, δημιουργούν δεσμούς και αναμειγνύουν πολιτισμούς, θέτοντας τα θεμέλια για τη γέννηση του φλαμένκο.
 Η δουλεία επίσης, είναι ένα σημαντικό μέρος της συζήτησής μας για την ιστορία των Ρομά. Οι ρομά όπως και οι μικρασιάτες πρόσφυγες, αντιμετωπίστηκαν άσχημα και με ρατσισμό. 
 Τους διακρίνει ένα μοναδικό, σίγουρα πιο ελεύθερο πνεύμα σε σχέση με αυτό που βρήκαν στο νέο τόπο. Στους στίχους των τραγουδιών υπάρχει ένα ίχνος εξέγερσης, 
 το αποτέλεσμα από τις διώξεις και τη περιθωριοποίηση. Η Πολιτοφυλακή και η Δικαιοσύνη εμφανίζονται πάντα απειλητικά.

**3.4 Τουριστική Εκμετάλλευση και Φολκλόρ**

Στη σύγχρονη [Ισπανία], η κυβέρνηση υποστηρίζει το φλαμένκο ως βασικό στοιχείο της τουριστικής ανάπτυξηςτης χώρας. 
Το γεγονός αυτό έχει τόσο υποστηρικτές όσο και επικριτές, οι οποίοι υποστηρίζουν ότι το παραδοσιακό φλαμένκο σαν καλλιτεχνική έκφραση πρέπει να αναπτύσσεται 
και να εντοπίζεται στους αρχικούς θύλακές του, την ισπανική επαρχία, και όχι να καταλήξει &quot;μουσειακό είδος&quot;. Επίσης, υπερασπιστές του &quot;γνήσιου φλαμένκο&quot; 
θεωρούν ότι δεν έχουν όλοι επαρκή γνώση και τεχνική, με αποτέλεσμα να έχουν οδηγήσει στη θεώρηση που πολλοί έχουν για το φλαμένκο ως &quot;φολκλορικό θέαμα&quot;.

Η ταύτιση του φλαμένκο με αυτό που τώρα μπορεί να ονομαστεί Marca España, την πρωτοβουλία δηλαδή της τοπικής κυβέρνησης για τη βελτίωση και διαμόρφωση της εικόνας που βγάζει 
η Ισπανία προς τα έξω, έρχεται από μακριά. Οι ρόλοι εξετάζονται κοιτάζοντας τη λαϊκή κουλτούρα στην Ισπανία του Φράνκο. απεικόνισε ο Φράνκο η κοινότητα των Ρομά
σε ένα στερεότυπο, αρνητικό και εξευτελιστικό φως, αλλά το αντιπαραθέτει λανθασμένη εικόνα αναδεικνύοντας το μυστήριο ενός Ρομά και ρομαντικοποιώντας τους
συμπεριφορά, χρησιμοποιώντας τη σειρά φλαμένκο ως το σκάφος χειραγώγησης του λόγου. Επί σκηνής, ο Ρομά είναι σεβαστός. Εκτός σκηνής, ένας Ρομά είναι απαράδεκτος και αόρατος.
Κάτι ανάλογο παρατηρείται και στην πορεία του ρεμπέτικου, που από την απόλυτη περιθωριοποίηση, περνάει στα κέντρα διασκέδασης και εμπορευματοποιείται.
Έτσι αλλάζει και ο αρχικός του χαρακτήρας, σε πολλά τραγούδια αλλάζουν οι στίχοι, ώστε να μην αμαυρώνουν την εικόνα από τα εκάστοτε καθεστώτα, 
αντίθετα να γίνουν μέσο διασκέδασης προσελκύοντας και τουρίστες.

**3.5 Από την ύπαιθρο στο αστικό τοπίο**

Ένα ακόμη κοινό δομικό στοιχείο των δύο ειδών, σχετίζεται με τις κοινωνικές και πολιτιστικές συνέπειες της μετάβασης από έναν παραδοσιακό αγροτικό τύπο κοινωνίας 
σε έναν πιο σύγχρονο αστικό τρόπο ζωής. Αυτά συνίστανται κυρίως στην άνοδο της ασύγχρονη κοινωνική ταξικής δομής και μια στρωματοποιημένη κουλτούρα, 
με ιδιόμορφα εθνοτικά χαρακτηριστικά, που αποτυπώνονται στην εμφάνιση του προαστιακό και υποπολιτισμικού περιβάλλοντος περιθωριοποίησης, που συνδέεται με τον ιδιαίτερο τρόπο ζωής,
την ποίηση και τη μουσική. Λόγω αυτής της πολιτισμικής δυναμικής που προκαλείται από την κοινωνική κινητικότητα, τις μεταναστεύσεις και εθνοτικές μίξεις,
τα δύο μουσικά στυλ θεωρούνται όχι μόνο ότι επηρεάστηκαν από διαφορετικές μουσικές παραδόσεις περιοχές που ξεριζώθηκαν από το αρχικό τους περιβάλλον, 
αλλά αποτέλεσε απαύγμασμα του κοινού κώδικα έκφρασης της ιδιόρρυθμης ιδιοσυγκρασίας των τάξεων από χαμηλά κοινωνικά επίπεδα στο αστικό περιβάλλον, 
συγκεντρωμένα κυρίως στις ταβέρνες, καφετέριες, φυλακές και οίκους ανοχής, που υπήρξαν χώροι αστικής κοινωνικότητα. Εκεί η παράδοση και τα συναισθήματα συγχωνεύτηκαν, 
νοσταλγώντας την τραυματική εμπειρία του εκσυγχρονισμού. Συγκεκριμένα η μετανάστευση, ο κοινωνικός αποκλεισμός και ο πολιτιστικός ξεριζωμός.

Αναδείχθηκε δηλαδή η κρίση ταυτότητας κατά την αναζήτηση κοινωνικής συνοχής, σε έναν τύπο κοινωνίας που υπέστη βαθιές δομικές αλλαγές. 
Ο εκσυγχρονισμός είχε τονώσει έτσι τη διαδικασία μιας αναγκαστικής και ραγδαίας αποεδαφικοποίησης και αποπαραδοσιακοποίησης της μουσικής κληρονομιάς, 
δημιουργώντας έτσι ένα νέο είδος μουσικής με λαϊκό αστικό χαρακτήρα, που αντανακλούσε την κατάσταση και το δράμα των ατόμων που υπέστησαν τις κοινωνικές αυτές αλλαγές 
με τις διαρθρωτικές συνέπειές της.

**3.6 Νέα συλλογική ταυτότητα από τις προσμείξεις πολιτισμών**

Αυτό το κοινό στοιχείο, αφορά την εθνικότητα και των δύο μουσικών μορφών, δηλαδή την ιδιότητά τους να αντανακλούν τη ζωή αυτών των κοινωνικών ομάδων ώστε να αποτελέσουν 
και τη νέα συλλογική τους ταυτότητα. Σε αντίθεση με την εθνική παραδοσιακή κουλτούρα, που έπαψε να είναι μια «φυσική», τελετουργική εκδήλωση της καθημερινότητας των λαϊκών τάξεων,
ο νέος χαρακτήρας της μουσικής του έθνους άρχισε να ανακατασκευάζεται και να μετατρέπεται σε μια συμβολική ταυτότητα που προερχόταν από τα χαμηλότερα κοινωνικά στρώματα στο πλαίσιο μιας κοινωνίας εκτεθειμένης στην κοινωνική αλλαγή και κινητικότητα.

**3.7 Παρόμοια ιστορία και κοινωνικές συνθήκες**

Και τα δύο μουσικά στυλ μοιράζονται επίσης μια μουσική εξέλιξη, που προέκυψαν δηλαδή στο πλαίσιο ενός κοινωνικού και πολιτισμικού πλαισίου με παρόμοια ιστορικά χαρακτηριστικά, 
γεγονός που μας επιτρέπει να μιλάμε για δομικές ομοιότητες.

**3.8 Ένωση στοιχείων ανατολής και δύσης**

Η επιστημονική ανάλυση θα μπορούσε να μας οδηγήσει σε κάποια συμπεράσματα,για την «ανατολίτικη» υπόσταση των μουσικών ειδών,με βάση την ιστορική, 
κοινωνικοπολιτιστική και γεωγραφική διάσταση του θέματος, εντοπίζοντας παράλληλα κάποιες κοινές ρίζες στη βυζαντινή μουσική. Με άλλα λόγια: υποθέτουμε ότι τα δύο μουσικά στυλ 
αντιπροσωπεύουν θεμελιώδεις πολιτιστικές και μουσικές πτυχέςτης λεκάνης της Μεσογείου. Έχει ενδιαφέρον ο βαθμός στον οποίο αυτά τα μουσικά στυλ σχετίζονταν με την ταύτιση 
με την Ανατολή ή τη Δύση. Με βάση τους αμανέδες στους μουσικούς χώρους του café amman, η Gail Holst τόνισε τη σημασία της «Διπλής καταγωγής» του εθνικού χαρακτήρα των Ελλήνων 
από τον αιώνα XIX, διχασμένη μεταξύ Δύσης και Ανατολής. Όπως είναι γνωστό, στην περίπτωση της πολιτιστικής τοποθεσίας του φλαμένκο, το θέμα ήταν παρόμοιο.

**3.8 Τραγούδι και καθημερινή ζωή, αμεσότητα**

Παλιότερα και για πολλά ακόμη χρόνια, το φλαμένκο ήταν μια φιλοσοφία ζωής, όπως είναι σαφές σε πολλές μαρτυρίες. 
Ήταν ανέκαθεν από την ύπαρξή του, μία μορφή καθημερινής έκφρασης στην οικογένεια, τη γειτονιά ή την εργασία, και το λατομείο. 
Το φλαμένκο ήταν ανεξάντλητο, αν και πολλοί από αυτούς δεν ήταν επαγγελματίες καλλιτέχνες. 
Σε κάθε τοποθεσία ακόμα και σε κάθε γειτονιά τραγουδούσαν με το δικό τους ύφος. 
Εξ ου και ο στυλιστικός πλούτος και η μεγάλη ποικιλία αποχρώσεων σε μουσικά χαρακτηριστικά του φλαμένκο. 
Η αμεσότητα είναι κάτι που αποτυπώνεται επίσης με μεγάλη ευκρίνεια και στο ρεμπέτικο, 
το οποίο στους στίχους του αντικατοπτρίζει την καθημερινότητα τα συναισθήματα τα βάσανα και τις ιστορίες των λαϊκών ανθρώπων χωρίς να ήταν απαραίτητα επαγγελματίες μουσικοί.

**3.9 Άυλη πολιτισμική κληρονομιά –**  **UNESCO**

Το φλαμένκο αναγνωρίστηκε το 2010 από τον Εκπαιδευτικό, Επιστημονικό και Πολιτιστικό Οργανισμό των Ηνωμένων Εθνών (UNESCO) ως Άυλη Κληρονομιά της Ανθρωπότητας.
Από τότε που καθιερώθηκε ο όρος φλαμένκο στα μέσα του 19ου αιώνα, η εξέλιξη, το βάθος και η δημοτικότητά του μεταξύ της κοινωνίας διέφεραν μέχρι να γίνει αυτό που είναι σήμερα, 
μια τέχνη διεθνούς αναγνώρισης. Η αναγνώριση του ρεμπέτικου από την UNESCO αντίστοιχα, πραγματοποιήθηκε το 2017.

**ΕΠΙΛΟΓΟΣ**

Από την σημερινή προοπτική, θα μπορούσαμε να πούμε ότι τόσο το φλαμένκο όσο και τα ρεμπέτικα είναι μουσικά είδη που έχουν πάψει να ταυτίζονται αποκλειστικά με τις κατώτερες 
κοινωνικές τάξεις. Αντιθέτως, το καθένα από αυτά έχει γίνει αναπόσπαστο στοιχείο που πλέον αντιπροσωπεύει την αντίστοιχη εθνική κουλτούρα, και κατά συνέπεια αποτελεί 
στοιχείο της σύγχρονης συλλογικής ταυτότητας. Ως εθνικά μουσικά στυλ παρουσιάζουν υψηλή συναισθηματική φόρτιση. 
Ωστόσο, η ιδεολογική ιδιαιτερότητα των δύο μουσικών στυλ και οι προσπάθειες που έκαναν οι καλλιτέχνες και οι διανοούμενοι για να αξιοποιήσουν τα προηγουμένως περιθωριοποιημένα
μουσικά στυλ, που αποδίδονται σε εγκληματίες, τον υπόκοσμο, το πορνεία ή απλά Τσιγγάνοι και Τούρκοι ως εκπρόσωποι διαφόρων στερεότυπων, αποτελούν, από τότε και ακόμη, 
πηγή έντασης και σύγκρουση λόγω της κοινωνικοπολιτισμικής ασυμβατότητας της καταγωγής τους και αντίστοιχη αισθητική αφενός και η θεσμοθέτησή της στο πλαίσιο.

Η μουσική και στις δύο περιπτώσεις αποτέλεσε προτεραιότητα για την επιβίωση των ανθρώπων, 
καθώς και βασική εκφραστική ανάγκη για να ανθίσουν οι ξεριζωμένοι λαοί στις στάχτες του νέου αφιλόξενου τόπου, 
ενώ παράλληλα υπήρξε καταλύτης στην ζύμωση και την ένωση των ετερόκλητων πολιτισμικών στοιχείων που καλούνταν να συνυπάρξουν.

**ΒΙΒΛΙΟΓΡΑΦΙΑ**

Βλησίδης, Κώστας . Όψεις του Ρεμπέτικου. Αθήνα:Εκδόσεις Εικοστού Πρώτου, 2004.

Βούρνας, Τάσος. &quot;Το σύγχρονο λαϊκό τραγούδι&quot; (ΕΠΙΘΕΩΡΗΣΗ ΤΕΧΝΗΣ Απρίλιος του 1961) ενταγμένο στο βιβλίο της Gail Holst-Warhard, Δρόμος για το ρεμπέτικο: και άρθρα για το ρεμπέτικο τραγούδι από τον ελληνικό τύπο, μτφρ, Νίκος Σαββάτης. Αθήνα: Κέδρος, 1996, 177.

Γεωργιάδης, Νέαρχος. Ρεμπέτικο και πολιτική. Αθήνα: ΣΥΓΧΡΟΝΗ ΕΠΟΧΗ, 2017.

Cisneros-Kostic, Rosamaria E. &quot;Flamenco and Its Gitanos An Investigation of the Paradox of Andalusia:History, Politics and Dance Art&quot;. Master of Arts. Theatre and Dance The University of New Mexico Albuquerque, New Mexico August, 2009.

de Santiago Ortega, Pedro Pablo. &quot;Flamenco: de la marginalidad social a la referencia cultural pasando por la apropiación política.&quot; Revista de Investigación sobre Flamenco&quot; La Madrugá, 2018.

Espinola, Paco. Flamenco de Ley. Granada: Universidad de Granada, 2007.

Gauntlett, Στάθης. Ρεμπέτικο Τραγούδι Συμβολή στην επιστημονική του προσέγγιση.Αθήνα: Εκδόσεις Εικοστού Πρώτου, 2001.

Grimaldos, Alfredo, and José Manuel Caballero &quot;Bonald. Historia social del flamenco. Península&quot;, 2010.

Πετρόπουλος, Ηλίας. Ρεμπέτικα Τραγούδια_._ Αθήνα:ΚΕΔΡΟΣ, 2011.

Παπάζογλου, Αγγέλα. Τα ονείρατα της άκαυτης και καμένης Σμύρνης.Τα χαϊρια μας εδώ.Αθήνα: Έκδοση Ταμείον Θράκης, 2003.

Σχορέλης, Τάσος. Ρεμπέτικη Ανθολογία. Αθήνα:Εκδόσεις Πλέθρον, 2000.

Steingress, Gerhard. &quot;El trasfondo bizantino del cante flamenco. Lecciones del encuentro del flamenco andaluz con el rebético greco-oriental.&quot; TRANS: Transcultural Music Review, 2006.

Χατζηπαναγής, Θεόδωρος. Της Ασιάτιδος Μούσης Ερασταί. Εκδόσεις Στιγμή, 1986.
